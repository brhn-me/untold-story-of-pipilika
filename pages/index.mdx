# প্রথম বাংলা সার্চ ইঞ্জিন ‘পিপীলিকা’র মেধাসত্ত্ব চুরি এবং ‘শিক্ষক’ ডক্টর রুহুল আমিনের মুখোশ উন্মোচন

<p align="center">
    <img src="/static/pipilika/logo.png" />
</p>

পিপীলিকা সার্চ ইঞ্জিন বাংলাদেশের ও বাংলাভাষায় প্রথম সার্চ ইঞ্জিন। ২০১৩ সালে অফিসিয়ালি উদ্ভোদনের আগে পরে এই প্রযুক্তি নিয়ে মাতামাতি কম হয় নি। টেক্সট বইয়ে জায়গা করে নেয়া, কোটি টাকার ফান্ডিং, মিডিয়া কভারেজ, নাম-যশ, ব্র্যান্ডিং কোনো কিছুতেই কমতি ছিল না। অথচ সবার অগোচরে রয়ে গেছে পিপীলিকা সার্চ ইঞ্জিনের একটি কালো ইতিহাস। যেখানে অরিজিনাল ইনভেন্টর 'বুরহান' এবং 'চিশতি' কে কৌশলে আড়ালে রেখে এই প্রযুক্তির মেধাসত্ত্ব নাম যশ অর্থ একক ভাবে ভোগ করে গেছেন 'রুহুল আমিন সজীব' নামের একজন ভয়ঙ্কর একাডেমিক ম্যালপ্রাক্টিশিয়ান। আসল ইন্টভেন্টরদের কাছ থেকে পিপীলিকা হাইজ্যাক করে নিজেই ইনভেন্টর সেজে বসা এই শিক্ষকরূপী এই মেধাসত্ত্ব চোর শুধু পিপীলিকাকে ভোগ করে নি, মিথ্যা তথ্য সাজিয়ে সবাইকে বিভ্রান্ত করে গেছেন প্রায় এক যুগ। এই ন্যাক্কারজনক ইতিহাস আসল ইনভেন্টররা সকল প্রমাণাদি হাতে থাকার পরেও কখনো প্রকাশ করেন নি। 

বিশ্ববিদ্যালয় ও বিভাগের সুনাম রক্ষার্থে বিষয়টি কে গোপন রাখা হয়েছে প্রায় এক যুগ। অত্যন্ত দুঃখজনক ভাবে পিপীলিকার ভবিষ্যতের কথা চিন্তা করে গোপন রাখা হলেও সম্প্রতি দেখা যাচ্ছে 'রুহুল আমিন সজীব' শুধু মাত্র পিপীলিকা কেলেঙ্কারিতে থেমে নেই। প্রায়ই অনেকটা একই ধরণের গল্প আসল ইন্টভেন্টরদের কাছে আসতে থাকে। যেখানে 'রুহুল আমিন সজীব' পিপীলিকায় ঘটানো অপকীর্তির সাথে মিল পাওয়া যায়। ব্যাপারটি নিয়ে শাবিপ্রবি সি এস ই বিভাগে প্রমাণসহ লিখিত অভিযোগ জানানোর পরেও প্রায় দুই বছর সময়ে কোন সূরাহা পাওয়া যায় নি। যাকে সংশ্লিষ্ট ব্যক্তিদের সদিচ্ছার অভাব হিসেবে ধরে নেয়া যায়। 

সম্প্রতি 'রুহুল আমিন সজীব' এর একই রকম আরো কিছু অপকর্ম সম্পর্কে পোস্ট অরিজিনাল ইনভেন্টরদের নজরে আসে। যেহেতু তারা অনেক বছর একটা বঞ্চনার ভেতর দিয়ে গিয়েছেন তারা খুব সহজেই বুঝতে পারেন এমন কিছু যখন কোন শিক্ষার্থীর সাথে ঘটে তা তার মানুষিক সাস্থ্যের উপর কি পরিমাণ ভয়ঙ্কর বিপর্যয় ডেকে আনতে পারে। তাই ২০২৩ সালের জুনের ১৮ তারিখ থেকে ফেসবুকে পাব্লিক ধারাবাহিক পর্ব আকারে  পিপীলিকার মেধাস্বত্ব চুরির কালো ইতিহাসটি জনসম্মুক্ষে প্রকাশিত করা হয়। 

ফেসবুকে প্রকাশিত সেই ধারাবাহিক পর্ব ও প্রমানগুলোকে গুছিয়ে একসাথে রাখার জন্যই এই প্রচেষ্ঠা। আমাদের গল্প জেনে যদি একজন শিক্ষার্থীও ভবিষ্যতে কোনো একাডেমিক ম্যালপ্রাক্টিশিয়ান এর থেকে প্রতারিত হওয়া থেকে বেচে যায় তাহলে আমাদের এই প্রচেষ্ঠা সফল মনে করব। 



## পুনশ্চঃ এত বছর পরে কেন এই পুরোনো বিষয় নিয়ে মাতামাতি?

একটা বিষয় ক্লিয়ার করতে চাই এত বছর গর্ব থেকে গারবেজ বনে যাওয়া পিপীলিকার স্বত্ব নিয়ে আমাদের বিন্দুমাত্র মাথা ব্যাথা নেই। আমাদের হাত থেকে ছিনিয়ে নিয়ে গিয়ে অনেক ফান্ডিং, ম্যানপাওয়ার, ফেম এবং এক্সপোজার সত্ত্বেও পিপীলিকা আজ মৃত, যা আমাদের কষ্ট দেয়। আমাদের কিছু ড্রপ কোর্স ছিল, যার শেষটির রেসাল্ট প্রকাশিত হয়েছিল ১৩ সালে; তাই আমরা ২০১১-১৩ সময়কালে পিপীলিকায় নানান বৈষম্যের শিকার হয়েও বেশি উচ্চবাচ্য করতে শঙ্কিত ছিলাম যে সেটি আমাদের কোন নেগেটিভলি ইম্প্যাক্ট করে কি না। অবশ্য, আমরা এই সময়কালের শুরু থেকেই(২০১১) বড় ভাইদের জানিয়েছিলাম (যেগুলোরও ডিজিটাল ফুটপ্রিন্ট বিদ্যমান) পিপীলিকা থেকে আমাদের ক্রমান্বয়ে সরিয়ে দেওয়ার বিষয়ে আমাদের অসন্তুষ্টির কথা।

আমরা প্রত্যেকেই আমাদের নিজেদের ক্যারিয়ার ও জীবন নিয়ে ব্যস্ত। নিজের পথে আমরা নিজেদের মত এগিয়ে গেছি ঠিকই। কিন্তু কিছুদিন পর পর যখন উনার একই রকম কাহিনী গুলো আমাদের কাছে আসতে থাকে তখন আমাদের বার বার মনে আমরা ছাড় দিয়েই কি তাহলে উনাকে বার বার এগুলো ঘটানোর সুযোগ করে দিচ্ছি?

অতি সম্প্রতি এই ধরনের আরো কিছু ঘটনার সাথে আমাদের সাথে ঘটে যাওয়া ঘটনার মিল থাকায় অনুজদের সতর্ক করতে এই ঘটনা গুলোকে প্রকাশ্যে নিয়ে আসা আমাদের নৈতিক দ্বায়িত্ব মনে করছি। অন্তত আমরা চাই ভবিষ্যতে আমাদের কোনো অনুজকে যেন ‘শিক্ষক’ রুহুল আমিনের এই কদর্য রূপ দেখতে না হয়। তাদেরকে সতর্ক করতেই আমাদের এই প্রচেষ্টা।