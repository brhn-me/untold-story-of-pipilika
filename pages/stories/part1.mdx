# প্রথম বাংলা সার্চ ইঞ্জিন ‘পিপীলিকা’র মেধাসত্ত্ব চুরি এবং ‘শিক্ষক’ ডক্টর রুহুল আমিনের (ফেসবুক আইডি Nil Shobujer Kobial ) মুখোশ উন্মোচন - প্রথম পর্ব

বাংলা ভাষার সর্বপ্রথম সার্চ ইঞ্জিন ‘পিপীলিকা’ নিয়ে ইন্টেলেকচুয়াল চৌর্যবৃত্তিতে লিপ্ত হয়েছিলেন শাবিপ্রবির(শাহজালাল বিজ্ঞান ও প্রযুক্তি বিশ্ববিদ্যালয়) সিএসই বিভাগের প্রাক্তন ‘শিক্ষক’ রুহুল আমিন। অরিজিনাল ইনভেন্টরদের(আমরা দুজন: বুরহান ও চিশতী) বাইপাস করে সকল কৃতিত্ব এবং অর্থ-নাম-যশ দখল করার ন্যাক্কারজনক গল্পের সকল বিস্তারিত আমরা এর আগে কখনো পাবলিকে প্রকাশ করিনি। ২০২১-এ একবার সিএসই বিভাগের মাধ্যমে ব্যাপারটিকে প্রকাশে আনার চেষ্টা করা হয়েছিল কিন্তু দুঃখজনকভাবে সিএসই বিভাগের সংশ্লিষ্ট যারা ছিলেন এই বিষয়ে দুই বছরেও কিছুই করেননি, যাকে আমরা সদিচ্ছার অভাব মনে করছি। তাই আমরা নিজেরাই জনসমক্ষে নিয়ে আসছি বিস্তারিত।
আমরা আগেই বলে নিতে চাই, কাউকে ব্যক্তিগত আক্রমণ করা বা কাউকে ডিফেইম করা মোটেও আমাদের উদ্দেশ্য নয়। কিন্তু জাতীয় পর্যায়ের এই ইন্টেলেকচুয়াল ক্রেডিট (মেধাসত্ত্ব) চুরির ঘটনা মারাত্মক এবং আমরা গত দশ-বারো বছর এর ভুক্তভোগী। বাংলা ভাষার প্রথম সার্চ ইঞ্জিন পিপীলিকার যে ব্র্যান্ডিং, যে প্রচার প্রসার- যার কথা পাঠ্যপুস্তকে পর্যন্ত আছে; তাতে নিঃসন্দেহে এটা বাংলাদেশের অন্যতম বড় অ্যাকাডেমিক চৌর্যবৃত্তির ঘটনা।

গত প্রায় এক যুগ এই ঘটনার ভুক্তভোগী আমরা। খুবই দুঃখের বিষয়, এই একই ধরণের ঘটনা এই ব্যক্তি বারবার ঘটিয়ে যাচ্ছেন; এমনকি আজও! সম্প্রতি আরেকটি পোস্ট আমাদের চোখে আসে। এর বাইরে আরো বহুবার তার এই একই ধরণের কান্ডের খোঁজ পেয়েছি জুনিয়র সিনিয়রদের থেকে। খুবই দুঃখজনক যখন শুনি যখন কেউ খুব ডেডিকেশন দিয়ে কাজ করার পরেও তার কোনো কাজের রিকগনিশন দেয়া হয়নি। কোনও কাজের প্রাপ্য রিকগনিশন থেকে যখন কাউকে বঞ্চিত করা হয়, তখন তাকে আসলে রিসার্চ-কার্যের থেকে ডিমোটিভেটেড বা নিরুৎসাহিত করা হয়। আবার, যখন কেউ তার নিজের কাজের থেকে বেশি রেকগনিশন দাবী করে বসে; সেটিও বাকিদের ভালো কাজ করতে ডিমোটিভেট করে।

বাংলাদেশের সকল ইউনিভার্সিটির শিক্ষার্থী- যারা রিসার্চে আগ্রহী তাদের উচিত এই পোস্টটি মনোযোগ দিয়ে পড়া যাতে একাডেমিয়াতে এই জাতীয় ‘শিক্ষক’ থেকে সতর্ক থাকা যায়।

সতর্ক না থাকলে যেটা হবে, সেটা হল- আপনি কষ্ট করবেন, অনেক খাটাখাটনি করবেন, কিন্তু দেখবেন দিন শেষে আপনার কাজ নিয়ে অন্য কেউ বাহ্বা নিচ্ছে কিংবা অনেক টাকা হাতিয়ে নিচ্ছে। যারা কাজে ডেডিকেশন দেন তারা বুঝবেন ব্যাপারটা কতখানি কষ্টকর হতে পারে।

## কি ধরনের ঘটনা তিনি ঘটান
তার আইপি প্রতারণা খুবই নির্বিষভাবে শুরু হয়। বিগত একযুগে বেশ কয়েকটা কাজে তিনি ‘শিক্ষক’ হিসেবে ঢুঁকে প্রতারক হিসেবে বেরিয়ে আসেন। যে সকল প্রোজেক্টে এরকমটা হয়; সে প্রোজেক্টগুলোতে একটা কমন ট্রেন্ড দেখা যায়: প্রথমে তিনি পড়াশোনা, কাজ, প্রোগ্রামিং এ ভালো এমন কাউকে খুঁজে বের করেন। মোটিভেশন দেন। সাস্টের হায়েস্ট সিজি ধারি হওয়ায়; বা অন্যান্য পরবর্তী কিছু ক্রেডেনশিয়ালের কারণে খুব সহজেই সাস্টিয়ানরা তার সাথে রিসার্চ করতে আগ্রহী হতেন, হন। তারপরে দেখা যায় খুব ভালো একটা প্রজেক্ট / ডাটাসেট / পেপার রেডি হয়। তারপর দেখা যায় একটি পেপার পাব্লিশ হয়েছে / প্রযুক্তির (যেমন: পিপীলিকা সার্চ ইঞ্জিন) উদ্‌বোধন হয়েছে; কিন্তু অরিজিনালি কনট্রিবিউট করা কিছু মানুষ সব কিছু থেকে বাদ পড়ে গেছেন। বা তিনি শেষে এন্ট্রি নিয়ে মতামতের তোয়াক্কা না করে সুপারভাইজার বনে গেছেন বা ফার্স্ট অথার হয়ে বসেছেন।

যেহেতু কেউই শিশু নই; সবাই এটা বুঝতে পারে একটা সময় যে একজন শ্রদ্ধার স্থানে বসে থাকা ‘শিক্ষক’ তাদের সাথে কী অন্যায়টা করেছে। কিন্তু যখন বুঝতে পারে তখন কিছু করার থাকে না। এই ঘটনাটা আমাদের সাথেও ঘটেছে পিপীলিকা সার্চ ইঞ্জিন নিয়ে; যার বিস্তারিত নীচে আছে।

বোঝার পরে এটা নিয়ে বলার কিছু থাকে না, কারণ হয়তো সেই ছাত্রের ড্রপ কোর্স আছে, বা সামনে উচ্চশিক্ষার জন্য ইউএসএ এপ্লাই করবে তাই থিসিস সুপার ভাইজারের রিকোমেন্ডেশন লাগবে। এই চেইন অফ কন্ট্রোল কেউ সহজে ভাংতে পারে না। তাই নিশ্চুপে ব্যাপার টা চেপে যায়।

## ২০১৩ তে চেপে যাওয়া ও ২০২১ এ প্রথম অভ্যন্তরীণ গ্ৰুপে প্রকাশ 
এই চেপে যাওয়ার ভুল কাজটা আমরা ২০১৩ সালে করেছি। কিন্তু সমস্যা হচ্ছে ‘শিক্ষক’ রুহুল আমিন সজীব শুধু আমাদেরকে নিয়ে থেমে থাকছেন না, এই একই ঘটনা তিনি বার বার বার ঘটিয়েই যাচ্ছেন অন্যদের সাথে জুনিওরদের সাথে। এমনকি সাস্টের বাইরেও। তিনি অন্যের ঘাড়ে সওয়ার হন আর সব কাজ করে দেয়ার পরে দেখা যায় তিনি প্রজেক্ট নিয়ে কেটে পড়েছেন, বা নিজেই প্রথম বা সুপারভাইজরি অথর হয়ে গেছেন। কেউ প্রতিবাদ করে না।

তবে এই একই জিনিস বার বার হতে দেখে ২০২১ এ প্রথম আমরা যখন মুখ খুলেছিলাম উল্টো শাবিপ্রবি অ্যালামনাই গ্রুপে এই ‘শিক্ষক’ আমাদের অকথ্য ভাষায় গালাগালি করেন এবং আমাদের দাবি ভিত্তিহীন দাবী করেন। যুক্তি খন্ডনের বদলে উল্টো ঘটনাকে ভিন্নখাতে প্রবাহিত করার জন্য তিনি ‘একজন শিক্ষককে অপমান হ্যারাস করা হচ্ছে’ বলে সিম্প্যাথি আদায় করার চেষ্টা করেন। যা আমরা এখন আবার অন্যদের সাথে করতে দেখছি তাকে। পরে তিনি আবার দাবি করেন তিনি কখনই আমাদের প্রজেক্টটিতে প্রথম অথার দাবি করেন নি। পরে তিনি আরো সাঙ্গপাঙ্গ নিয়ে আমাদের আক্রমন করেন এবং ঘটনা ভিন্ন খাতে প্রবাহিত করার চেষ্টা করেন। পিপীলিকা সার্চ ইঞ্জিন নিয়ে সাস্টের ভূতপূর্ব ‘শিক্ষক’ রুহুল আমিন সজীবের মিথ্যাচার; ম্যালপ্র্যাক্টিস, পাওয়ার প্র্যাক্টিস এবং অ্যাকাডেমিক ইন্ডিসেন্সির ইতিহাস তুলে ধরছি আমরা এখানে। একসাথে পড়লে পুরোটাই একটা প্রিমেডিটেটেড অ্যাকশনের মত; প্রমিসিং একটা টেকনোলজির মেধাসত্ত্ব এবং ক্রেডিট আত্মসাৎ করার লক্ষ্যে।


## রুহুল আমিন সজীবের কুকীর্তির বিবরণ
1. একেবারে শুরুতে আমাদের প্রজেক্ট বাংলা সার্চ ইঞ্জিন পিপীলিকা আমাদেরকে না জানিয়ে ফেস্টিভ্যালে অন্যদের দিয়ে ডেমো করানো, ১ম পুরস্কার পাওয়ার পরেও অনুষ্ঠানের শেষে জানানো। যেখানে উনি নিজে এসে আমাদের প্রজেক্টের মাঝে ঢুকেছেন সুপারভাইজার হয়ে, সেখানে ১ম পুরস্কারের মেডেল নিয়ে জাফর ইকবালের সামনে যেয়ে, আমরা; যারা দুজন ইনভেন্টর; তাদের এই প্রজেক্টে কাজ করা স্টুডেন্টমাত্র হিসেবে পরিচয় দেওয়া।

2. পিপীলিকা সার্চ ইঞ্জিন মিডিয়া অ্যাট্রাকশন পেতে শুরু করার সাথে সাথে মিডিয়াতে কথা বলতে আমাদের নিষেধ করা। কালের কন্ঠ সরাসরি বুরহানকে ফোন করে একটা ইন্টারভিউ নেওয়ায় বুরহানকে যাচ্ছেতাই অপমান করা।

3. পিপীলিকার পাশাপাশি আবু শোয়েবের তত্ত্বাবধানে পেপারলেস এডমিশন প্রজেক্টে যুক্ত থাকায় বুরহানের সাথে দুর্ব্যবহার করা।

4. আমাদের (বুরহান ও চিশতী) নিজেদের প্রোজেক্টেই অন্য একজনের আন্ডারে চাকুরি অফার দেওয়ার পরে আমরা সেটা প্রত্যাখান করলে ডিপার্টমেন্টে রটানো যে আমাদের টাকার লোভ বেশি।

5. শুধুমাত্র সুপারভাইজার হিসেবে প্রোজেক্টে যুক্ত থাকার পরেও এর ওপর লেখা গবেষণাপত্রে নিজেকে ফার্স্ট অথর(প্রধান লেখক) করার প্রস্তাব করা এবং রাজি না হওয়াতে অসন্তোষ প্রকাশ করা।

6. অ্যাবস্ট্রাক্ট লিখে পাঠানোর পর মতামতের তোয়াক্কা না করে নিজের নাম আগে বসিয়ে দেয়া এবং উপযুক্ত ব্যাখ্যা জানতে দাবি করলে কোন সদুত্তর না দেয়া। পরবর্তীতে পেপার লিখা সম্পূর্ণ আটকে দেয়া ও এ জন্য ইনভেন্টর দুই ছাত্র (চিশতী ও বুরহান)-কে দোষারোপ করা।

7. পরবর্তীতে প্রোজেক্ট ফান্ডেড হওয়ার পর সুযোগ থাকলেও দুই ইনভেন্টর বুরহান চিশতীর কোন ইনভলভমেন্ট না রেখে কৌশলে i) সোর্স কোড, ii) লোগো ডিজাইন, iii) ইন্টারনেট থেকে ক্রল করে কালেক্ট করা ডাটা- সবকিছুই হাতিয়ে নেয়া।

8. পরবর্তীতে ‘পিপীলিকা’ উদ্‌বোধনের সময় স্টেজে পিপীলিকার তখনকার পেইড ইম্পলোয়িদেরই শুধুমাত্র ডেকে প্রদর্শন এবং উপস্থিত থাকার পরেও বুরহান চিশতীকে রিকোগনাইজ না করা। উপরন্তু তাদের শুধু মাত্র লোগো ডিজাইন ও নামকরনের জন্য ধন্যবাদ দিয়ে সকলের সামনে অপমানিত করা।

9. পরবর্তীকালে "ওরা কি পাবে? সব ডিপার্টমেন্টের" বলে এনডিএ-র ভয় দেখানো। সাধারণত চাকুরিতে ঢুকলে এরকম নন ডিসক্লোজার অ্যাগ্রিমেন্ট(এনডিএ) সাইন করতে হয়। শাবিপ্রবিতে আন্ডারগ্রাড থিসিস নিয়ে কোনো এনডিএ কার্যকর ছিল বলে আমাদের মনে পড়ে না।

10. বুরহান এবং চিশতীর ড্রপ কোর্স থাকায় সেই সুবিধা নিয়ে ইনডাইরেক্টলি ভয় ভীতি প্রদর্শন করা।

11. পরবর্তীকালে বুরহান চিশতীর কন্ট্রিবিউশান নিয়ে অন্য কেউ কথা তুললে তাদের সাথে দুর্ব্যবহার করা

12. ৯ নম্বর পয়েন্টে সব ডিপার্টমেন্টের বললেও পরে এসে ‘শিক্ষক’ রুহুল আমিন সজীব নিজেকেই সোল(একমাত্র) ইনভেন্টর দাবি করে সাস্টের সিএসই ডিপার্টমেন্টকে মেইল করে উৎপাত করে।

13. সজীব নিজেকে সোল(একমাত্র) ইনভেন্টর দাবি করার ইমেইলের স্ক্রিনশট ততকালীন বিভাগীয় প্রধান মারফত বুরহান চিশতীর হাতে আসলে এবং সোশাল মিডিয়ার অ্যালামনাই গ্রুপে তার পোস্টে ব্যাখ্যা জানতে চাইলে গালাগালি করে দুর্ব্যবহার।

14. পরে ‘শিক্ষক’ রুহুল আমিন সজীব নিজেকে ভিক্টিম ও হ্যারসড দাবি করে জল ঘোলা করে সিম্প্যাথি আদায় করার চেষ্টা করে (এটা তার একটা কমন ট্রেইট; যেটা আমরা পরবর্তী পোস্টেও দেখতে পাবো)।

15. বিভিন্ন মানুষের সাথে যোগাযোগ করে সোশাল মিডিয়ায় বুরহান চিশতীর বিপক্ষে লিখতে প্রলুব্ধ করা।


উপরের পয়েন্টগুলোতে আপনারা দেখতে পাবেন: কী সুস্পষ্ট চক্রান্ত করে দিনের পর দিন একটু একটু করে দুজন ইনভেন্টরকে বাদ দিয়ে প্রোজেক্টের সব ক্রেডিট কুক্ষিগত করতে থাকে ‘শিক্ষক’ রুহুল আমিন সজীব। পরবর্তীতে কোটি কোটি টাকার প্রোজেক্টের সোল(একমাত্র) ইনভেন্টরশিপ নিজের দাবি করার রোডম্যাপ তৈরী করেন তিনি শুরু থেকেই। কীভাবে সার্চ ইঞ্জিনটি তৈরী হয়; এর বিস্তারিত ইতিহাস এবং কীভাবে রুহুল আমিন একে একে এটির বেদখল নিতে থাকে তার গল্প আসছে পরের পোস্টে।